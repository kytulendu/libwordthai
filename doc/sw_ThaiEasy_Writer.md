# Thai Easy Writer

![Thai Easy Writer 4.1 Main Screen](./resources/thaieasy4.1_main_screen.png)

หน้าจอเมนูขวัญใจนักพิมพ์ดีด

![Thai Easy Writer 4.1 Editor](./resources/thaieasy4.1_editor.png)

พื้นที่ทำงานเอกสารบนขวัญใจนักพิมพ์ดีด

## เกี่ยวกับ ขวัญใจนักพิมพ์ดีด (Thai Easy Writer)

โปรแกรม Thai Easy Writer หรือ "ขวัญใจนักพิมพ์ดีด" เป็นโปรแกรมประมวลผลคำภาษาไทยโปรแกรมแรก สร้างขึ้นโดยห้องปฏิบัติการวิจัยไมโครคอมพิวเตอร์ มหาวิทยาลัยเกษตรศาสตร์ นำโดย ยืน ภู่วรวรรณ  เริ่มการพัฒนาบนเครื่องไมโครคอมพิวเตอร์แอปเปิล II ด้วยภาษาเบสิก ในปี พ.ศ. 2524 และออกรุ่นแรกสำหรับเครื่องคอมพิวเตอร์ Osborne-1 และ Victor 9000 ในปี พ.ศ. 2525  โปรแกรมนี้ทำงานบนระบบปฏิบัติการ CP/M และ MS-DOS ใช้คำสั่งใกล้เคียงกับโปรแกรม WordStar พัฒนาอย่างต่อเนื่องจนถึง พ.ศ. 2529 จึงยุติการพัฒนา รุ่นล่าสุดอยู่ที่รุ่น 4.2

เนื่องจากโปรแกรมนี้เขียนด้วยภาษา BASIC จึงทำให้สามารถทำการพอร์ทไปยังคอมพิวเตอร์รุ่นต่างๆ ได้ง่าย  โดยรุ่น 4.x สำหรับไมโครคอมพิวเตอร์รุ่นเทียบเท่า IBM PC ได้รับการพอร์ทไปยังคอมพิวเตอร์รุ่นต่างๆ ดังนี้
- Victor 9000/ACT Sirius 1
- ACT Apricot
- NEC APC
- NEC APC III
- Texas Instruments Professional Computer
- Olympia People
- IBM PC (จัดจำหน่ายโดย Computer Union)
- Uniwell (จัดจำหน่ายโดย ไทยวาสโก)
- TAVON PC (ไมโครคอมพิวเตอร์รุ่นเทียบเท่า IBM PC ของไทย)
- Columbia Data Products MPC 1600
- TeleVideo TS 1603

โปรแกรมนี้ใช้รหัสภาษาไทยแบบเกษตร ซึ่งเป็นรหัสภาษาไทยที่ใช้ในห้องปฏิบัติการวิจัยไมโครคอมพิวเตอร์ มหาวิทยาลังเกษตรศาสตร์ และใช้กันอย่างแพร่หลายก่อนที่จะมีมาตรฐานรหัสภาษาไทยแบบ สมอ. (TIS-620)

## รูปแบบไฟล์

[รูปแบบไฟล์](fmt_ThaiEasy_Writer.md)

## ลิงค์ดาวน์โหลด

ดาวน์โหลด ขวัญใจนักพิมพ์ดีด (Thai Easy Writer) ได้[ที่นี่](https://archive.org/details/thai-easy-writer-4.1/)
หรือ[ที่นี่](https://vetusware.com/download/Thai%20Easy%20Writer%204.2%20TH/?id=18067)
หรือ[ที่นี่](https://mega.nz/folder/n9MDlbhB#33wlBLjLgh_tTo7NVkcxRQ) (ใน PC/Office/Thai Easy Writer/)

## อ้างอิง

### หนังสือ
* ยืน ภู่วรวรรณ. *เวิร์ดโปรเซสซิ่ง*. บริษัท ซีเอ็ดยูเคชั่น 2521. ISBN 974-509-214-2.

### บทความ
* , *ข่าว : Thai word processing จากห้องปฏิบัติการวิจัยไมโครคอมพิวเตอร์ เกษตร*, เซมิคอนดักเตอร์ อิเล็คทรอนิกส์, 53 (2525), หน้า 71 - 72.
* , *ข่าว : ไมโครคอมพิวเตอร์ภาษาไทย*, เซมิคอนดักเตอร์ อิเล็คทรอนิกส์, 57 (2526), หน้า 98 - 99.
* ห้องปฏิบัติการวิจัยไมโครฯ มหาวิทยาลังเกษตรฯ, *ขวัญใจนักพิมพ์ดีด*, ไมโครคอมพิวเตอร์, 14 (2528).
* ห้องปฏิบัติการวิจัยไมโครฯ มหาวิทยาลังเกษตรฯ, *ขวัญใจนักพิมพ์ดีด เวอร์ชัน 4.10*, ไมโครคอมพิวเตอร์, 19 (2529), หน้า 86 - 88.
* ประภาส จงสถิตย์วัฒนา, *โปรแกรมลดขนาดแฟ้มขวัญใจนักพิมพ์ดีดได้ 5 เท่า*, ไมโครคอมพิวเตอร์, 34 (2530), หน้า 212 - 217.
* [Multilingual Information Technology Initiatives in Thailand](https://www.nectec.or.th/it-standards/mlit97/keynote.html)
